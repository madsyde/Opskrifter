# Farsbrød med grøntsager

## Ingredienser
- 1 porre
- 2 gulerødder (store)
- 1 fed hvidløg
- 1 løg
- 1 dl havregryn
- 2 æg
- 1 kg hakket svine- og kalvekød
- salt og peber

## Trin
Rens porrerne, halver dem, og hak dem fint. Skræl gulerødderne, og riv dem på et rivejern. Pres hvidløg, og hak løget fint. Kom grøntsagerne op i en skål, og tilsæt havregryn, æg, kød samt salt og peber.

Bland farsen godt, og form den til et farsbrød. Kom farsbrødet i et fad beklædt med et stykke bagepapir, og bag det i ovnen ved 220 grader i 30-40 minutter (afhængigt af ovnen og farsbrødets tykkelse). Lad det stå lidt, før du skærer det i skiver.