# Gryderet med hakket oksekød

## Ingredienser
- ½ kg hakket oksekød
- ½ l oksebouillon
- 1  laurbærblad
- 1 tsk oregano
- 1 tsk timian
- 2  skivede løg
- 2 spsk olivenolie
- 2  røde peberfrugter
- 2 spsk tomatpuré
- 2 fed hvidløg
- 1 bdt hakket persille
- salt, peber

## Trin
Kom det hakkede kød i en gryde med bouillon, laurbærblad, oregano og timian. Lad det småkoge i 20 minutter. Svits løgene i olien og tilsæt de strimlede peberfrugter, tomatpuré og knuste hvidløg. Lad det simre i 10-15 minutter.

Kom det i kødet og tilsæt hakket persille, salt og peber. Smag til og server med kartoffelmos eller pasta og evt. tomatsalat.