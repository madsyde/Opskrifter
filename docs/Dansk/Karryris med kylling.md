#tbd

## Ingredienser
50 g smør
275 g kyllingeinderfileter i 3 cm stykker
¼ tsk groft salt
2½ tsk ostindisk karry
5 dl basmatiris
3 zittauerløg
¾ liter grøntsagsbouillon
1 tsk groft salt
1 grøn squash i små tern
2 gule peberfrugter i store tern
100 g rejer - i lage eller optøede frosne
1½ dl Arla A38 naturel 1,5%
Tilbehør
150 g grovbrød

## Trin
Lad halvdelen af smørret blive gyldent i en stegegryde. Steg kyllingekødet under omrøring i ca. 3 min. Tag kødet op, drys med salt og lad det hvile tildækket.

Smelt resten af smørret i stegegryden ved kraftig varme, men uden at det bruner. Tilsæt karry og lad det bruse af. Svits ris og løg ca. 2 min. og kom bouillon og salt i. Kog blandingen ved svag varme og under låg i ca. 10 min. Skru op til kraftig varme og vend squash og peberfrugter i. Tag gryden af varmen, når retten damper, og lad den trække under låg i ca. 10 min. Vend kyllingekødet i og varm retten igennem. Smag til. Lad rejerne dryppe af. Kom retten i en varm skål og server iskold yoghurt og rejer til.