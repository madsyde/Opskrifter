# Kyllingelår i ovn
[Voresmad](https://voresmad.dk/opskrifter/ovnbagte-hele-kyllingelaar-med-honning-loeg-og-timian)

## Ingredienser
- 4 kyllingelår - over- og underlår uden eller med rygben, ca. 1 kg afhængig af pakkestørrelse
- Salt og peber
- 6 løg, ca. 600 g 
- 1-2 spsk flydende honning
- 6-8 kviste timian evt. citrontimian
- Evt. 1 dl bouillon

### Tilbehør
- 3 dl ris - gerne brune ris
- 2-3 gulerødder
- 1 bundt broccoli, ca. 500 g

## Trin
1. Skær løgene i skiver og læg dem i en bradepande. Krydr med salt og peber.
2. Dup kødet tørt med køkkenrulle. Krydr med salt og peber. Læg kødet oven på løgene.
3. Drys timiankvistene over.
4. Stil bradepanden i ovnen. Tænd ovnen på 200 grader og steg til kyllingen er gennemstegt. Kyllingelårene skal have ca. 45 minutter i ovnen. Tilsæt bouillon, hvis der mangler væde i bradepanden, og dryp honning på, når der mangler 15 minutter af stegetiden.
5. Kog risen.
6. Damp gulerødder skåret i stave eller skiver alt efter smag og behag.
7. Damp broccolibuketter.

## Noter
- 1 kg kyllingeunderlår eller -overlår kan bruges i stedet for hele kyllingelår.
- Andre grøntsager som fx selleri, jordskokker, pastinak, persillerod, kålrabi, squash, aubergine, gulerod, porre, peberfrugter og tomater m.fl. kan bruges i stedet for løg.
- En blanding af æbler, svesker og løg kan også bruges i stedet for løg.