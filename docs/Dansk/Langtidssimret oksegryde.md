# Langtidssimret oksegryde

## Ingredienser
- 1 - 1,2 kg oksekød i tern (fx bov eller klump)
- Smør/olie til stegning
- 3 løg
- 4 - 5 fed hvidløg
- 2 spsk. hvedemel
- 1 spsk. tomatpuré
- 2,5 dl rødvin
- 2 tsk. rødvinseddike ((valgfri))
- 1 liter oksefond/bouillon
- 1 ds hakkede tomater
- 1 tsk.  worcestershiresauce ((valgfri))
- 1 tsk. sukker
- 2 laurbærblade
- Friske krydderurter (fx en lille håndfuld frisk timian og persille eller tørrede urter (fx 2 tsk. timian))
- 2 stilke bladselleri
- 3 gulerødder
- 250 g champignon
- 1/2 kg kartofler
- Salt (peber)

## Trin
Dup kødet tørt på et rent viskestykke eller køkkenrulle, krydr med salt og peber og brun ad flere omgange i en stor gryde. Sæt til side og kog evt. gryden af med en smule af rødvinen, som hældes over oksekødet.

Hak løg og hvidløg og svits i samme gryde i fedtstof i cirka 5 minutter, uden at det tager farve. Kom kødet tilbage i gryden, tilsæt hvedemel og rør grundigt. Tilsæt tomatpuré, rødvin, rødvinseddike, fond/bouillon, hakkede tomater, worcestershiresauce, sukker, laurbærblade og tørrede eller friske krydderurter. Ved brug af ovnfast gryde eller stegeso sættes gryden i en 150 grader ovn. Alternativt kan man lade den simre stille og roligt under låg på komfuret. Lad det simre en times tid, inden grøntsager tilsættes.

Skræl gulerødder og skær i grove stykker, skær champignon i kvarte og snit bladselleri. Kom i gryden og lad det hele simre endnu en time, inden kartofler i grove tern tilsættes. Lad det hele simre endnu en times tid, eller indtil kød og kartoffeltern er møre. Den samlede kogetid er cirka 3 timer. Smag til med salt og peber.