# Svensk Pølseret med Pasta

## Ingredienser
- 4-500 g pasta
- 8-10 pølser
- 1 løg
- 2-3 spsk tomatpuré (1 dåse)
- 2.5 dl. fløde
- 3-4 dl. mælk
- 1 spsk olie
- 2-3 tsk paprika
- salt og peber
- 1/2 bundt purløg

## Trin
1. Snit eller hak pølserne i tilpas størrelse. 
2. Hak løget i små stykker og put løgstykkerne i en gryde med olie ved moderat varme, til de bliver fine gyldne (husk at bruge en rummelig gryde). Sæt vand over til kogning af pasta samtidig. 
3. Tag herefter løgene op fra gryden, da gryden skal bruges til svitsning. Put paprika og pølsestykkerne i gryden og rør rundt, mens pastaen koges. 
4. Tilsæt herefter tomatpuré i blandingen med pølser og paprika. Rør rundt og hæld løgene tilbage igen. 
5. Hæld vandet fra pastaen og hæld pastaen i blandingen. 
6. Tilsæt mælken og smag til med salt og peber. 
7. Rør rundt og lad simre i 5-10 minutter. 
8. Tilsæt herefter fløden og lad retten stå yderligere 5 minutter.
9. Til sidst kan du pynte med purløg ovenpå den svenske pølseret.