# Frittata

## Ingredienser
- 500 gram kartofler uden skræl
- 250 gram frisk spinat
- 1 rødløg
- 1 rød peberfrugt
- 200 gram bacon i tern
- 10 æg
- 0,5 deciliter mælk
- 1 teskefuld tørret oregano
- Salt og friskkværnet peber

## Trin
1. Kartoflerne skæres i mindre tern, som koges i letsaltet vand i fem minutter. Hvis kartoflerne er med skræl, kan du med fordel skrælle dem først, mens nye kartofler blot vaskes rene.
2. Hæld vandet fra, og fordel kartoffelternene i et ildfast fad, som du har beklædt med bagepapir.
3. Den friske spinat skylles grundigt og slynges tør, inden den svitses let på en varm pande, så spinaten lige netop falder sammen. Fordel den derefter over kartoflerne.
4. Rødløg snittes i tynde strimler og det samme med den røde peberfrugt. Begge svitses et minuts tid i en smule olivenolie på den varme pande, og fordeles derefter i fadet.
5. Æg piskes godt sammen med mælk, salt og friskkværnet peber, og hældes over grøntsagerne.
6. Bacontern steges næsten sprøde på panden, og drysses over frittataen, og slut af med at krydre med lidt oregano.
7. Bag den dejlige frittata i en forvarmet ovn ved 160 grader varmluft, hvor den skal have cirka 30 minutter.
8. Lad den hvile fem minutter når den er kommet ud af ovnen.