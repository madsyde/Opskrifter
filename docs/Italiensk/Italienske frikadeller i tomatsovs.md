#italiensk 

## Ingredienser
ITALIENSKE FRIKADELLER
500 g fedtfattigt hakket svinekød
1.5 tsk salt
1 æg
2 spsk rasp
2 spsk revet parmesanost
1 tsk tørret rosmarin
2 spsk persille
1 fed hvidløg
3/4 dl grøntsagsbouillon
peber
olie til stegning

TOMATSAUCE
1 løg
1 gulerod
1 stængel bladselleri
1.5 fed hvidløg
1 dåse flåede tomater
1 dl grøntsagsbouillon
basilikum
salt
peber

## Trin
Rør kødet godt sammen med saltet. Tilsæt æg, rasp, parmesanost og tørret rosmarin i. Hak persillen fint, og pres hvidløget. Bland begge dele i farsen sammen med grøntsagsbouillonen, og krydr med peber. Lad farsen hvile i 20-30 minutter.

Form farsen til frikadeller. Steg dem i olie på en pande ved middel varme, til de er helt gennemstegte. De skal stege ca. 12-15 min. i alt. Tag dem af panden, og hold dem varme.

Sauce:
Hak løget fint, og skær både gulerod og bladselleri i meget fine tern. Steg blandingen i lidt olie ved middel varme, til grøntsagerne begynder at blive bløde. De må ikke tage farve. Pres hvidløget over de andre grøntsager, og tilsæt de hakkede tomater sammen med grøntsagsbouillonen. Lad det simre ved jævn varme i 10-15 min, og tilsæt lidt frisk basilikum. Smag til med salt og peber. Kom frikadellerne i tomatsaucen, og varm det godt igennem.