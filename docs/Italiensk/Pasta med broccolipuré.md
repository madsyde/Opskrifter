#italiensk 

## Ingredienser
1 kg broccoli
1 fed hvidløg
1 frisk rød chili
5 spsk. olivenolie
300 g pasta ’’tortiglioni’’ eller ’’conchiglie’’
100 g Galbani Parmesan
Salt og peber

## Trin
Skyl broccolien, og skær den i mindre buketter. Bring vandet i kog i en stor gryde, og tilsæt salt og broccoli. Når broccolien er gennemkogt, tages den op af vandet og kommes i en skål sammen med lidt af vandet. Gem det resterende kogevand.

Skær hvidløget i skiver, og svits det sammen med ¼ hakket chili på en pande i olivenolien. Tilsæt den kogte broccoli. Rør herefter rundt, og mas broccolien med hvidløg og chili, til den har konsistens som en grov puré.

Kog pastaen "al dente" i det resterende broccolivand. Hæld vandet fra, og bland pastaen med broccolipuréen og revet parmesan. Smag til med salt og peber, drys lidt ekstra parmesan og resten af den hakkede chili over retten. Servér straks.