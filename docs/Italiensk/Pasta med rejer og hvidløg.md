# Pasta med rejer og hvidløg

## Ingredienser
- 600 gr pasta
- 6 spsk olivenolie
- 5 fed hvidløg (finthakkede)
- tørrede chiliflager
- 500 gr tigerrejer med halevifte
- citronsaft
- 1 bdt persille

## Trin
1. Kog pastaen efter anvisning på pakken.
2. Imens varmes olivenolie op på en pande og finthakket hvidløg og chiliflager sauteres heri ved svag varme, så olien tager smag, uden at hvidløg og chili brankes.
3. Hæld vandet fra pastaen, lad den afdryppe og hæld den tilbage i den varme gryde.
4. Hæld hvidløgs- og chiliolien fra panden over pastaen i gryden og vend godt rundt. Læg låg på gryden, så pastaen holdes varm.
5. Sæt panden tilbage på komfuret, skru op for varmen og lynsteg rejerne i den olie, som sidder tilbage i panden. Er rejerne kogte, skal de bare have et par minutter og er de rå, skal de steges, til de bliver lyserøde men stadig har knæk.
6. Når rejerne er gennemvarme, dryppes de med citronsaft og drysses med salt.
7. Kom rejerne i pastaen sammen med friskhakket persille og vend godt rundt. Server straks, evt med eksta citronsaft, godt brød og en grøn salat.