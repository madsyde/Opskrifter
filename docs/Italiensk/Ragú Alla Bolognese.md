#italiensk 

## Ingredienser
4 spsk olivenolie
80 g smør
2 løg
2 stængler bladselleri
2 gulerødder
2 fed hvidløg
250 g hakket oksekød
250 g hakket svinekød
2 spsk tomatpuré
2,5 dl hvidvin
2,5 dl vand
salt og peber

## Trin
Varm olivenolie og smør i en tykbundet gryde og tilsæt løg. Læg låg på og svits løgene ved lav til middel varme i 5-10 min, indtil de er klare. Rør ca. hvert andet minut. Tilsæt bladselleri og gulerod. Læg låg på og svits i yderligere 5-10 min, eller indtil grøntsagerne er bløde og begynder at brune i kanten. Tilsæt hvidløg og lad det stege med i 1 min. 

Tilsæt oksekød og rør det ud, så det smuldrer. Skru lidt op for varmen. Brun kødet i ca. 10 min under omrøring. Rør tomatpuréen i saucen og lad den køge med i 1 min. Rør vinen i sammen med vand. Smag til med salt og peber. 

Skru helt ned for varmen. Læg låg på og lad saucen simre i 1,5 time. Tilsæt varmt vand hvis den koger tør undervejs. 