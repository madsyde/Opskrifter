# Spaghetti Bolognese
[Valdemarsro](https://www.valdemarsro.dk/spaghetti-bolognese)

## Ingredienser
- 500 g hakket oksekød
- 2 spsk olivenolie
- 50 g bacon
- 3 stængler frisk timian, (eller 1 1/2 tsk tørret)
- 2 fed hvidløg, finthakket
- 2 løg, finthakket
- 1 dl rødvin, (kan evt. undlades)
- 100 g soltørrede tomater, finthakket
- 2 tsk rød balsamico
- 2 dåser hakkede tomater
- 400 g spaghetti
- 75 g parmasan

## Trin
1. Skær baconen i tynde skiver og steg skiverne i olivenolie i en tykbundet gryde ved middelhøj varme. Når baconen er færdigstegt, tages den op og drypper af på et stykke køkkenrulle.
2. Kom løg, hvidløg og timian i gryden og steg det under omrøring til løgene er bløde og klare.
3. Tilsæt kødet og brun det, hæld rødvinen ved og lad det koge ind.
4. Tilsæt soltørrede tomater, balsamico og hakkede tomater. Skær den ristede baconen i små terninger og kom den tilbage i gryden.
5. Læg låg på og lad det simre i en times tid ved lav varme. Hold øje med, at det ikke koger tørt, hvis det skulle ske, så tilsæt en smule vand. Hvis saucen er for våd, så tag låget af og kog lidt op, mens spaghettien gøres klar.
6. Kog spaghetti efter anvisning på pakken og server i dybe tallerkener med bolognese-saucen, et stænk olivenolie og masser af friskrevet parmesanost.