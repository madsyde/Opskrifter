# Omelet med svampe og ost

## Ingredienser
- 5 æg
- 75 g parmesan, friskrevet
- 200 g champignon, i kvarte
- 1 spsk smør
- flagesalt
- sort peber, friskkværnet
- 1 håndfuld frisk timian

## Trin
1. Rist svampene ved høj varme på en pande med halvdelen af smør.
2. Når champignoner bliver stegt ved høj varme, får de en stegeskorpe som holder på al saft og kraft i svampene, så de bliver super lækre. Når de er færdige, sættes de til side på en tallerken.
3. Pisk æggene sammen og kom dem på panden med smør. Skru ned til middelvarme og bag omeletten på panden, til æggemassen er næsten stivnet.
4. Drys osten på og derefter svampene. Drys med flagesalt, timian og friskkværnet sort peber.
5. Fold omeletten og server med et drys frisk timian.