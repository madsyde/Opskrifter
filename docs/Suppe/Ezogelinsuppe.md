#suppe

## Ingredienser
- [ ] 400 g tomater
- [ ] 2 skalotteløg
- [ ] 1 fed hvidløg
- [ ] 20 g persille
- [ ] 2 dl linser
- [ ] 1 dl bulgur
- [ ] 5 spsk. olivenolie
- [ ] 50 g smør
- [ ] 1,5 liter grøntsagsbouillon
- [ ] 2 spsk. tørret mynte
- [ ] 1 spsk. paprika
- [ ] persille
- [ ] citronsaft
- [ ] pul biber, tyrkiske chiliflager

## Trin
1. Lav et snit i bunden af tomaterne, og læg dem i en skål med kogende vand. Lad dem stå i ca. 10-15 min., hvorefter du fjerner skindet fra tomaterne og skærer dem ud i mellemstore tern. Saml så meget som muligt af saften fra tomaterne i en skål sammen med tomatkødet.
2. Hak skalotteløg og hvidløg fint. Fjern bladene fra persillen, og hak stilkene fint.
3. Skyl linser og bulgur, indtil vandet er nogenlunde klart.
4. Varm olivenolien og smørret i en gryde, steg skalotteløg, hvidløg og persillestilke, indtil løgene er blevet gennemsigtige. Tilsæt bulgur, linser, tomater, grøntsagsbouillon, tørret mynte og paprika.
5. Varm suppen op til kogepunktet, skru derefter ned til lav varme, og lad den småsimre i ca. 25 minutter, eller indtil bulguren og linserne er møre.
6. Pluk persillebladene over suppen inden servering, og server den varm med chiliflager efter smag og masser af frisk citronsaft.

## Noter
Pul biber er tyrkisk for chiliflager, Aleppo chili på engelsk. Den kan sagtens erstattes med almindelige chiliflager, men den tyrkiske variant er ikke så stærk.
