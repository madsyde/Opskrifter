#suppe

## Ingredienser
300 g jordskokker
200 g løg
250 g kartofler
2 spsk. olivenolie
8 dl hønsebouillon
1 tsk muskat
2.5 dl piskefløde
2 spsk citronsaft
Salt og peber
150 g bacon i tern

## Trin
Skræl jordskokker og kartofler og skær dem i grove stykker. Pil løget og skær i tern.

Rist grøntsagerne i olivenolie i en gryde og tilsæt hønsefonden- Lad det simre i 20 minutter og tilsæt piskefløde og reven muskat. Lad det simre yderligere 5 minutter til alt er mørt.

Blend suppen og smag til med salt, peber og citronsaft.

Bacon ristes sprødt på en pande og tages op.

Anret jordskokkesuppen rygende varm i 4 varme dybe tallerkener med bacontern.

Server med flutes.