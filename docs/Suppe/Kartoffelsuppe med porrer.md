# Kartoffelsuppe med porrer

## Ingredienser
- 3 porrer (ca. 500 g)
- 25 g smør
- 750 g melede kartofler i mindre stykker
- 1.5 liter grøntsagsbouillon
- 4 dl mælk
- 1.5 tsk groft salt
- Friskkværnet peber

## Trin
Rens og skyl porrerne godt. Hak lidt af de grønne toppe fint til fyld i suppen (ca. 2 dl ). Skær resten af porrerne i mindre stykker. Smelt smørret i en gryde ved kraftig varme, men uden at det bruner. Svits kartofler og porrestykker i ca. 3 min. Tilsæt bouillon og kog suppen ved svag varme og under låg i ca. 20 min. eller til grøntsagerne er møre. Blend suppen i mindre portioner (fyld kun blenderglasset 1/3 op). Blend hver portion ved hurtigste hastighed i ca. 5 sek. Hæld suppen tilbage i gryden. Rør mælk, salt og peber i og varm suppen igennem. Tilsæt den hakkede porretop og smag til.