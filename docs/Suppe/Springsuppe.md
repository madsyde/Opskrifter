#suppe

## Ingredienser
500 g store kartofler (ca. 4 stk.)
20 g smør
8 dl vand
1 hønsebouillonterning
2 dl sødmælk
1 citron
1 tsk. salt
1 knivspids peber

Oksekødsfyld
300 g oksekød i strimler eller tern
1 tsk. tørret basilikum
1 citron
1 tsk. salt
1 knivspids peber
4 gulerødder
2 spsk. olie

## Trin
Suppe: Skræl kartoflerne, og skær dem i tern.
Put smør i gryden, og smelt det ved middel varme.
Hæld kartoflerne i gryden, og svits dem i ca. 3 minutter. Rør rundt imens. De må ikke blive brune. 
Hæld vand og hønsebouillon i gryden. Læg låg på gryden, og kog det i 20 minutter.

Oksekødsfyld: Put oksekød, basilikum, salt og peber i en skål, og bland det sammen med en grydeske.
Skær citronen over i to halve, og pres 2 spiseskeer citronsaft ud over oksekødsblandingen. Rør rundt.
Skræl gulerødderne, og skær dem ud i tern.
Hæld olie på en stegepande og varm den op. Læg gulerødderne på stegepanden, og steg dem i 2 minutter. Put oksekødet på stegepanden, og steg videre i 5 minutter. Rør rundt imens.
Tag stegepanden af varmen. Læg oksekødsfyldet over på en tallerken.
Tag suppen af varmen, og lad den køle lidt af.

Suppe: Blend suppen med en stavblender i ca. 2 minutter, indtil der ikke er flere klumper i suppen. 
Sæt gryden tilbage på kogepladen, og bring suppen i kog.
Skær citronen over i to halve. Pres 2 spiseskeer citronsaft ud af citronen, og hæld det i suppen.
Hæld sødmælk i suppen. Lad suppen koge i 2 minutter.

Anret suppen: Læg oksekødsfyldet i bunden af tallerknerne, og hæld suppen rundt om kødet. 