# Beluga bolognese

## Ingredienser
- 1 stort løg
- 3 spsk. olivenolie
- 1 fintrevet gulerod
- 3 store fed hvidløg
- et nip chiliflakes, stærke (valgfrit)
- 1 spsk. hakket timian
- 1 god klart smør eller smørbar
- 2 spsk. tomatpuré
- 1,5 dl rødvin
- 0,5 dl fløde eller sødmælk (valgfrit)
- 400 g mosede tomater (passata)
- 2 dl vand
- 1 spsk. koncentreret grøntsagsfond
- 2 laurbærblade
- 130 g belugalinser
- 1-2 tsk. sukker
- 1-2 tsk. æblecidereddike
- 75-100 pasta (pr. person)
- et drys parmesan
- et par håndefulde bredbladet persille

## Trin
1. Snit løget fint, og sauter ved lav til middel varme med masser af olivenolie i 5-10 minutter.
2. Riv guleroden fint (du kan beholde skallen på), og knus hvidløgsfeddene, og hak dem fint. Tilsæt til gryden med chiliflager, timian og en god klat smør, og steg videre i et par minutter.
3. Flyt grøntsagerne til side, tilsæt lidt ekstra olie, hvis det behøves, og steg tomatpuréen godt.
4. Skru op for varmen, tilsæt rødvinen, og lad koge godt op, så alkoholen fordamper. Tilsæt fløde eller sødmælk (valgfrit), tomat, laurbærblade, grøntsagsfond og vand. Lad tomatsaucen simre i 10-30 minutter under låg. Jo længere, jo bedre!
5. Skyl belugalinserne, og tilsæt til tomatsovsen. Lad simre i 20-25 minutter. Smag saucen til med masser af peber, salt og eventuelt sukker, eddike og ekstra smør eller olivenolie, hvis det behøves.
6. Server med pasta og godt med parmesan på toppen. Lidt hakket bredbladet persille er også skønt.

## Noter
Erstat evt. 
- Frisk timian med 1 tsk tørret.
- Belugalinser med delikatesse- eller puylinser.